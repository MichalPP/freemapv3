<div id='starterguidefreemapslovakia' class='submenu'><hr /><ul class="thread"><li><a href='#starterguideuvod'>Späť</a></li></ul><hr /><br /><br /><h1>1.2. Čo je Freemap Slovakia ?</h1><br /><br /><h2>1.2.1. Základné informácie</h2><a class="" href="http://www.freemap.sk/">Freemap Slovakia</a> (FMS) je projekt, ktorý združuje slovenskú OSM komunitu. Hneď v úvode je potrebné povedať, že Freemap Slovakia <strong>nie je alternatívou</strong> k OSM. Je to projekt, ktorý stavia na základoch OSM, ktoré v mnohých oblastiach rozširuje, vďaka čomu je možné generovať na mape oveľa väčšie a rôznorodejšie detaily, ako to dokáže ktorýkoľvek iný OSM portál. Registrácia na Freemap Slovakia <strong>nemôže nahradiť</strong> registráciu na OSM. Len prostredníctvom nej je totiž možné začať mapovať (vykonávať zmeny v OSM databáze). Detailné informácie o registráciách na jednotlivé portály sú uvedené v samostatnej kapitole.<br /><br /><br /><h2>1.2.2. Rozdiel od OSM</h2>História FMS siaha do roku 2007. Zakladajúca skupina používateľov chcela vytvoriť portál, ktorý by na rozdiel od OSM<br /><ul><li> generoval kvalitnejšiu a podrobnejšiu mapu s možnosťou väčšieho priblíženia</li><li> generoval viac vrstiev (turistická, letecká, cyklomapa, vrstevnice, počasie, atď.)</li><li> zobrazoval oveľa viac informácií na mape (napr. galéria fotiek používateľov)</li><li> prevádzkoval mapový portál s postupne rozširujúcou sa paletou služieb pre rozlične skupiny návštevníkov </li><li> poskytoval nadštandardné služby (napr. lokalizačné služby, smerovanie podľa turistických značiek, atď)</li><li> vytváral <a href='#filedownload'>výstupy</a> v rôznych formátoch - rastrové obrázkové mapy, mapové súbory pre navigačné prístroje a rôzny navigačný softvér pre PC aj PDA</li><li> poskytoval a udržiaval <a href='#embeddedfreemap'>interaktívnu vloženú mapu</a> pre jednoduché zakomponovanie mapy do webstránok tretích strán (na stránku kontaktov, zobrazenie sídla spoločnosti, prehľadové alebo detailné mapy miest a obcí)</li><li> dával priestor slovenskej komunite na vlastnú tvorbu</li></ul><br /><br /><h2>1.2.3. Tak <a href='#openstreetmap'>OpenStreetMap</a> alebo <a href='#freemapslovakia'>FreemapSlovakia</a> ?</h2>Toto je v princípe <strong>nesprávna otázka</strong>. OSM je základ, bez ktorého FMS nemôže existovať a fungovať. OSM obsahuje mapové informácie, ktoré (okrem mnohých iných) FMS používa na generovanie svojich máp. Freemap Slovakia je <em>nadstavba</em> projektu OSM. Jeho členovia dodržiavajú pri mapovaní <em>všetky pravidlá OSM</em> a samotné mapovanie realizujú tak, ako všetci ostatní mapperi v komunite OSM. Zásadný rozdiel je v tom, že pri vytváraní objektov na mape idú do väčších detailov, popisujú objekty väčším množstvom vlastností a pozornosť venujú aj objektom, ktorým sa v iných krajinách nevenuje až taká pozornosť (napr. detailné turistické značenie a pod.).<br /><br />Servery FMS používajú na generovanie jednotlivých máp špeciálne renderovacie jadro Typhoon, vďaka ktorému je možné generovať mapy lepšej kvality a zobrazovať v nich oveľa viac detailov, ako ktorýkoľvek "konkurenčný" (čítaj <em>partnerský</em>) portál. Samozrejme, ako zdroj dát sa nepoužíva len databáza OSM, ale aj množstvo rôznych iných informácií - SRTM (výškové profily pre vrstevnice), Slovenská správa ciest, Kataster SR, SHMÚ, Národné lesnícke centrum, Štatistický úrad SR, mapové ikony SJJB a iné.<br /><hr /><ul class="thread"><li><a href='#starterguideuvod'>Späť</a></li></ul><hr /><table class="data"><tbody><tr><th>zdroj</th></tr><tr><td><a class="ext" href="http://wiki.freemap.sk/FreemapSlovakia">http://wiki.freemap.sk/FreemapSlovakia</a><br /></td></tr></tbody></table><br/><a href='http://wiki.freemap.sk/starterguidefreemapslovakia'>viac na wiki...</a></div>
