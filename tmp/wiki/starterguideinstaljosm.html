<div id='starterguideinstaljosm' class='submenu'><hr /><ul class="thread"><li><a href='#starterguidepriprava'>Späť</a></li></ul><hr /><br /><br /><h1>2.2. Inštalácia JOSM</h1>Existuje viacero rôznych <a class="ext" href="http://wiki.openstreetmap.org/wiki/Editing#Choice_of_Editors">nástrojov</a>, pomocou ktorých sa dajú vytvárať/modifikovať mapy projektu OSM. Každý z nich má svoje výhody aj nevýhody. Jedným z najpopulárnejších nástrojov je <a class="ext" href="http://josm.openstreetmap.de/">JOSM</a>. Je to nástroj, ktorý sa dá spúšťať na rôznych platformách (MS Windows, MAC OS X, Linux), pretože je napísaný v jazyku JAVA, má intuitívne grafické prostredie a zvládne všetko, čo môže začínajúci ale aj pokročilý mapper potrebovať. Nezanedbateľnou výhodou (napr. na rozdiel od editora <a class="ext" href="http://wiki.openstreetmap.org/wiki/Potlatch_2">Potlatch</a>) je fakt, že JOSM dokáže pracovať v <em>offline režime</em>. To znamená, že všetky zmeny sa vykonávajú len <em>lokálne</em> a až do potvrdenia používateľom sa na OSM serveri neprejavujú. Táto vlastnosť robí z editora JOSM ideálny nástroj na pochopenie celej filozofie mapovania a zároveň ponúka možnosť učiť sa mapovať skúšaním na skutočnej mape bez hrozby poškodenia či zničenia cudzej práce (za predpokladu, že testovacie dáta používateľ omylom alebo schválne <em>nepotvrdí na OSM server</em>, samozrejme).<br /><br />Samotný postup inštalácie je závislý na použitom systéme a podrobné kroky je možné nájsť priamo na<a class="ext" href="http://josm.openstreetmap.de/">stránkach projektu</a>. Upozorním len na možnosť spúšťať aplikáciu aj bez inštalácie pomocou technológie <a class="ext" href="http://josm.openstreetmap.de/download/josm.jnlp">WebStart</a>. Tento spôsob spúšťania aplikácie používateľovi vždy otvorí najaktuálnejšiu verziu editora, pričom všetky jeho nastavenia uložené v predchádzajúcich verziách ostávajú <em>zachované</em>.<br /><br /><br /><hr /><ul class="thread"><li><a href='#starterguidepriprava'>Späť</a></li></ul><hr /><br/><a href='http://wiki.freemap.sk/starterguideinstaljosm'>viac na wiki...</a></div>
