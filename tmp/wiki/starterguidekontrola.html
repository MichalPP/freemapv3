<div id='starterguidekontrola' class='submenu'><hr /><ul class="thread"><li><a href='#starterguidemapovanie'>Späť</a></li></ul><hr /><br /><br /><h1>3.4. Kontrola máp a ich oprava</h1>Celá OSM mapa, teda všetky jej objekty, sú výsledkom práce mnohých ľudí združených okolo projektu OSM. Veľká väčšina používateľov berie mapovanie veľmi vážne a pristupuje k tomuto kolektívnemu dielu veľmi zodpovedne. Komunita taktiež veľmi rada vidí vo svojich radoch nových členov, pretože na tak rozsiahlom projekte, akým OSM bezpochyby je, existuje neustály nedostatok dobrovoľníkov. Problém je, že časť nováčikov zanedbá (alebo cielene ignoruje) prípravu a vrhne sa okamžite na vytváranie mapy. Samozrejme, nepripravený používateľ s minimálnymi skúsenosťami a neochotou komunikovať so skúsenejšími používateľmi je veľmi častým <em>zdrojom chýb</em>. Na mape potom vznikajú nepresné, neúplné či dokonca chybné údaje. Druhou skupinou sú používatelia, ktorí sa rozhodli <em>schválne či z recesie škodiť</em> komunite OSM. Svojou prácu doslova sabotujú projekt tým, že ničia prácu ostatných (mažú alebo presúvajú existujúce objekty), alebo (čo môže byť ešte horšie) schválne vytvárajú <em>neexistujúce objekty</em> na mape (známe sú prípady, keď na mape vznikli celé <a class="ext" href="http://wiki.openstreetmap.org/wiki/Vandalism">mestá</a>, ktoré v skutočnosti neexistujú).<br /><br />Komunita skúsenejších používateľov vypracovala viacero dokumentov, ktoré novým členom aspoň v skrátenej podobe priblížia doporučené <a class="ext" href="http://wiki.openstreetmap.org/wiki/Sk:Good_practice">postupy správania sa</a> pri vytváraní mapy. Avšak ani akokoľvek dokonalé pravidlá nezabránia neúmyselným omylom, chybám či nepresnostiam. Preto je vhodné z času na čas mapu <strong>kontrolovať</strong> a <strong>opravovať</strong> prípadné chyby. Ako však nájsť chyby v mape, na ktorej sú tisíce objektov? Vďaka spôsobu, akým je mapa na OSM serveri uložená (relačná databáza objektov a ich vzťahov), je možné vyhľadávanie chýb pomerne jednoducho <em>algoritmizovať</em> a následne graficky <em>zobrazovať</em> na grafickej mape.<br /><br />Existuje množstvo nástrojov, ktoré slúžia na grafické zobrazovanie rôznych chýb na OSM mape. Súhrnný zoznam je možné nájsť na tejto adrese <a class="ext" href="http://wiki.openstreetmap.org/wiki/Quality_Assurance">http://wiki.openstreetmap.org/wiki/Quality_Assurance</a>. Medzi najjednoduchšie a pre nových používateľov najpoužiteľnejšie patria nasledovné stránky:<br /><ul><li> <a href='#starterguidekontrolaspojenecesty'>kontrola spojených ciest</a></li><li> <a class="ext" href="http://wiki.openstreetmap.org/wiki/Quality_Assurance#OSM_Inspector">OSM Inspector</a></li><li> <a class="ext" href="http://wiki.openstreetmap.org/wiki/Quality_Assurance#Keep_Right">Keep Right</a></li><li> <a class="ext" href="http://93.184.70.94/data/mapy/transparent_map.html">Transparent Map</a></li></ul><br /><br /><hr /><ul class="thread"><li><a href='#starterguidemapovanie'>Späť</a></li></ul><hr /><br/><a href='http://wiki.freemap.sk/starterguidekontrola'>viac na wiki...</a></div>
